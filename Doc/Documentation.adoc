== Introductie

== Domein overzicht

=== Achtergrond

BerghAdmin zal worden gebruikt door de backoffice mensen van de goede doelen
organisatie Bergh in het Zadel (BIHZ). Met behulp van vele donateurs zamelt Bergh in het Zadel
geld in voor kankerbestrijding of zoals de slogan luidt: "tijd kopen voor kankerpatiënten".

Bergh in het Zadel is momenteel actief in: 

* het onderhouden van ambassadeurs die jaarlijks doneren
* het organiseren van een vierjaarlijkse fietstocht om geld in te zamelen
* het organiseren van meerdere golfevenementen per jaar om geld in te zamelen.

Daarnaast wordt geld ingezameld voor ad-hoc evenementen en doneren mensen en organisaties af en toe geld.

Om dit te accommoderen is (geautomatiseerde) ondersteuning nodig voor alle administratieve functies. In de 
volgende paragraaf worden de meest voorkomende taken genoemd.
De BerghAdmin applicatie is bedoeld om deze ondersteuning te leveren aan alle vrijwilligers in 
administratieve rollen. Gericht op het vrijmaken van hun tijd voor andere leukere dingen, het realiseren van
één centrale consistente administratie en voldoen aan wetgeving (financieel en AVG-proof).


== Analyse
=== Context
Functioneel gezien is het domein voor BerghAdmin:

[[UseCaseModel, Use case model]]
.Context diagram BerghAdmin 
image::UseCaseModel.png[]

Voor elk van de vier subdomeinen (Ambassadeurs, Fietstochten, Golfdagen en Financiën) is specifieke
ondersteuning nodig om het subdomein te beheren. Er is generieke ondersteuning voor 
het maken/versturen van e-mails, het maken/versturen van facturen en de (centrale) administratie van
alle mensen die verbonden zijn aan de Bergh in het Zadel-organisatie.

Voor de afhandeling (administratie, betaling en facturatie) van voornamelijk kleine giften vertrouwt Bergh in het Zadel op Kentaa. Met Kentaa kunnen donateurs hun eigen doneerpagina definiëren waarmee 
geld wordt ingezameld voor Bergh in het Zadel. Op gezette tijden leest het BerghAdmin systeem
Kentaa-informatie en koppelt deze aan de juiste personen in de administratie.

=== Functionele scenario's
De functionele scenario's zijn beschreven in de volgende paragrafen. De scenario's zijn:

* Beheer van personen +
** Het beheer van alle personen die verbonden zijn aan Bergh in het Zadel.
** Wordt met name uitgevoerd door de secretaris.
* Beheer van Ambassadeurs +
** Bijhouden van de gegevens van Ambassadeurs en contactpersonen van Ambassadeurs.
** Verzorgen van de jaarlijks terugkerende facturatie van Ambassadeurs en de opvolging hiervan.
** Controle of de binnenkomende betaling correct gematched kunnen worden met de factuur.
* Beheer van Fietstochten +
** Bijhouden van de gegevens van deelnemers aan de fietstochten.
** (Eventueel) controle op de verwerking in Kentaa.
* Beheer van Golfdagen +
** Vastleggen van nieuwe golfdagen.
** Bijhouden van de gegevens van sponsors en deelnemers aan de golfdagen.
** Planning maken van golfdagen obv de verzamelde inschrijvingen.
** Facturatie obv deelname aan de golfdagen.
** Opvolging van de ontvangen betalingen en het matchen met de facturen.

=== Structuur
Het gegevens model voor de applicatie:

[[BerghAdminClassModel, BerghAdmin class model]]
.class model BerghAdmin 
image::BerghAdminClassModel.png[]

Uitleg structuur:

*  *Persoon* +
Centraal in het domein staat de *Persoon*. Een individueel *Persoon* kan geen *Sponsor* zijn. 
Een *Persoon* kan wel verbonden zijn aan *Sponser*, bijvoorbeeld als contactpersoon. 
Een *Persoon* kan ook *Donateur* zijn, bijvoorbeeld in de rol van fietser. 
Een *Persoon* kan ook een vrijwilliger zijn in de rol van commissielid of begeleider. 
Tenslotte kan een *Persoon* ook een VriendVan of een MailingAbonne zijn.
In welke rol of rollen een *Persoon* zich bevindt wordt bepaald door relatie tussen *Rol* en *Persoon*.
* *Sponsor* +
Een *Sponsor* is een bedrijf, organisatie of individu die Bergh in het Zadel sponsort. Een *Sponsor* is dus 
niet hetzelfde als een *Persoon* maar kan wel verbonden zijn aan een *Persoon* (zie hierboven).
In de huidige opzet is een *Sponsor* een *Ambassadeur* of *GolfdagSponsor*.
* *Donatie* +
Een *Donatie* is een gift van een *Donateur* aan Bergh in het Zadel. Een *Donatie* kan eenmalig zijn of periodiek.
*Donaties* worden altijd gekoppeld aan een *Donateur* (*Sponsor* of *Persoon*) en (via de *Donateur*) 
aan een *Evenement*. In het geval van een *Ambassadeur* is er geen *Evenement* vereist omdat een *Ambassadeur* een
jaarlijks terugkerende *Donatie* doet. Uiteindelijk betekent dit dat het waarom van een *Donatie* altijd 
inzichtelijk is.
* *Factuur* +
Een *Donatie* kan resulteren in een *Factuur*. Dit is het geval als de *Donatie* een gift is van een *Ambassadeur* of
een *GolfDagSponsor*. Voor alle giften die via Kentaa binnenkomen wordt door Kentaa een factuur gemaakt die
buiten de scope van dit systeem valt. De betaling van de *Factuur* wordt gemonitored en moet uiteindelijk gematched worden 
met de *Factuur* zodat de financiële afhandeling van deze donaties correct verloopt.
* *Document*
In de afhandeling van *Donaties* of de organisatie van *Evenementen* kunnen documenten worden gemaakt. Deze documenten 
zijn veelal brieven of e-mails die naar *Donateurs* of *Sponsors* worden gestuurd. De inhoud van deze documenten vaak
gebaseerd op een *Template* waarbij de gegevens ingevuld moeten worden. Het is de bedoeling dat dit systeem hier
de geautomatiseerde ondersteuning voor gaat bieden. 


==  Ontwerp

=== Koppeling Kentaa
De koppeling met Kentaa is een ietwat 'vreemde eend' in de BerghAdmin applicatie. In dit document is beschreven
hoe het opgezet is maar de werkelijke implementatie is niet gebruikt ten tijde van de laatste tocht (Hanzetocht 2023).
Er moet nog besloten worden of deze koppeling nog verder door ontwikkeld wordt. Voor nu is het een werkende opzet voor
fietstochten en in de toekomst kan het gebruikt worden en/of uitgebreid worden voor andere evenementen.

Kentaa is een aparte organisatie die giften verwerkt en
geld inzamelt van een grote groep donateurs van Bergh in het Zadel. Voornamelijk voor het geld
verdiend door fietsers, maar ook andere 'projecten' worden afgehandeld met behulp
van deze dienst. Kentaa slaat zijn informatie op in de volgende structuur:

[[KentaaDataModel, Kentaa data model]]
.Data model Kentaa 
image::KentaaDataModel.png[]

==== Scenario's

[sidebar]
Kijk naar de Integratietest 'FullKentaaIntegrationTest' in het project BerghAdmin.Tests voor een 
overzicht van het beschreven mechanisme en de afhankelijkheden.

Ontwerp van het scenario hoe de Kentaa-informatie ingelezen moet worden. Zoals te zien is in het class
model slaat Kentaa zijn informatie op in 5 afzonderlijke entiteiten (klassen).  De Site class in
Kentaa komt overeen met Bergh in het Zadel en is dus niet relevant voor BerghAdmin. De volgende tabel
toont de overeenkomst tussen de Kentaa- en BerghAdmin-classes:

[cols="1,1,2"]
|===
| Kentaa class | Bihz class | Data is gelinked aan

| User | BihzUser | Persoon, gebaseerd op email address in BihzUser
| Project | BihzProject | Evenement, gebaseerd op title in BihzProject
| Action | BihzAction | Persoon, gebaseerd op email address in BihzAction
| Donation | BihzDonatie | Stap 1: link naar Persoon via het ActionId in de BihzDonatie +
Stap2: add/update de Donatie via de BihzDonatie.Id
|===

De Kentaa class wordt regelmatig opgehaald uit de Kentaa API door een Azure funtion en gemapt naar de
Bihz class. De inhoud van de Bihz class wordt naar één van de 4 corresponderende endpoints gestuurd van de  
BerghAdmin webapplicatie. Bij ontvangst wordt de inkomende verwerkt zoals beschreven in de tabel
hierboven.

Dit wordt geïllustreerd met:
[[KentaaReadApiSequence, Kentaa Api usage]]
.Kentaa Api read sequence 
image::KentaaInleesSequence.png[]

Om alle inkomende data in de BerghAdmin Api af te handelen zijn er vier endpoints aangemaakt. Eén voor elk van de gegevenstypen die van de Kentaa-functie worden ontvangen. De volgende paragrafen
dit laten zien.
===== Projects
Elk binnenkomend project moet worden gekoppeld aan een evenement. De titel van het
binnenkomend project moet overeenkomen met de (unieke) titel van het evenement. 

Dit wordt weergegeven in:

[[KentaaVerwerkProjectSequence, Handle incoming Kentaa projects]]
.Afhandelen inkomende Kentaa Projecten 
image::KentaaVerwerkProjectSequence.png[]

===== Acties
Een actie in Kentaa komt overeen met de webpagina van een gebruiker. Met deze pagina zamelt de gebruiker
geld in voor Bergh in het Zadel. 
Elke binnenkomende actie moet daarom worden gekoppeld aan een persoon. Vereist is dat het e-mailadres van de
actie moet overeenkomen met het (unieke primaire) e-mailadres van de persoon.

Dit wordt weergegeven in:

[[KentaaVerwerkActieSequence, Handle incoming Kentaa acties]]
.Afhandelen inkomende Kentaa Acties  
image::KentaaVerwerkActieSequence.png[]

===== Users
Inkomende gebruikers worden net zo behandeld als Acties (zie vorige paragraaf). Dit komt omdat
elke gebruiker ook gekoppeld is aan een Persoon. 
Elke inkomende gebruiker moet worden gekoppeld aan een persoon. Het e-mailadres van de
binnenkomende gebruiker moet overeenkomen met het (unieke primaire) e-mailadres van de persoon.

Dit wordt weergegeven in:

[[KentaaVerwerkUserSequence, Handle incoming Kentaa users]]
.Afhandelen inkomendeKentaa Users 
image::KentaaVerwerkUserSequence.png[]

===== Donaties
Inkomende donaties worden iets anders behandeld dan de vorige drie soorten. Dit komt
voornamelijk omdat donaties in Kentaa gekoppeld zijn aan acties, terwijl elke donatie in het domein Bergh in het Zadel aan een persoon moet worden gekoppeld.

Dit resulteert in de volgende opzet:

[[KentaaVerwerkDonatieSequence, Handle incoming Kentaa donaties]]
.Afhandelen inkomende Kentaa Donaties 
image::KentaaVerwerkDonatieSequence.png[]

== Deployment/Provisioning
Plaatje met:

* Azure webapps, functions, storage (MySql), secrets
* Kentaa
* Rabobank (CSV downloads)
* Mailjet
* Syncfusion

== Links
* Host and deploy Blazor Server
https://docs.microsoft.com/en-us/aspnet/core/blazor/host-and-deploy/server?view=aspnetcore-6.0#linux-with-nginx
* ASP.NET Core SignalR hosting and scaling
https://docs.microsoft.com/en-us/aspnet/core/signalr/scale?view=aspnetcore-6.0#linux-with-nginx
